---
inFeed: true
description: >-
  Вероватно вам је познато да је Еден назив за Рајски врт или Божију башту.
  Место где ду живели први човек и прва жена. Еден је савршеснство где је све
  усаглашено и избалансирано. Вероватно баш у тој савршеној башти где је владала
  хармонија, Творац је поставио све природне законе који важе до данашњих дана.
  Свако кршење било ког од тих закона, доводи до последица. Као што нам је дат
  пример у самом Светом Писму када је Адам прекршио закон и због тога био
  избачен из рајског врта, тако и данас можемо на делу видети али и осетити
  последице кршења истих. Последице које настају нису злонамерне већ су
  механизам који нас наводи да се вратимо на прави пут. Цела природа, сачињена
  од различитих материјала, предела, биљног и животињског света као и од
  организама који нису видни голим оком, је усаглашена и егзистира у хармонији.
  Природа поштује законе и као таква она покушава да се врати свом извору и да
  постане Еден.
dateModified: '2018-02-19T22:35:37.364Z'
datePublished: '2018-02-19T22:35:38.214Z'
title: Еден
author: []
publisher: {}
via: {}
sourcePath: _posts/2018-02-16-eden.md
starred: false
datePublishedOriginal: '2018-02-19T22:35:38.214Z'
_type: Blurb

---
# Еден
![](https://the-grid-user-content.s3-us-west-2.amazonaws.com/c0cd147b-65b2-47af-aae1-9bc9c0c8cbd8.jpg)

Вероватно вам је познато да је Еден назив за Рајски врт или Божију башту. Место где ду живели први човек и прва жена. Еден је савршеснство где је све усаглашено и избалансирано. Вероватно баш у тој савршеној башти где је владала хармонија, Творац је поставио све природне законе који важе до данашњих дана. Свако кршење било ког од тих закона, доводи до последица. Као што нам је дат пример у самом Светом Писму када је Адам прекршио закон и због тога био избачен из рајског врта, тако и данас можемо на делу видети али и осетити последице кршења истих. Последице које настају нису злонамерне већ су механизам који нас наводи да се вратимо на прави пут. Цела природа, сачињена од различитих материјала, предела, биљног и животињског света као и од организама који нису видни голим оком, је усаглашена и егзистира у хармонији. Природа поштује законе и као таква она покушава да се врати свом извору и да постане Еден.

Човек је дуго разумео природу, живео је у њој и са њом, користио све њене благодети и могућности. Није ни на један начин покушавао да је мења, кроти, или да јој се супротставља. Нажалост веза између савременог човека и природе је прекинута и човек не ослушкује сигнале које добија од природе а још мање живи са њом... Због тога он осећа последице и веома пати. Тежити ка природи, чувати је, бринути о њој и поштовати њене законе не би смело да има алтернативу, јер данас, ми смо последња генерација која може али и мора нешто да учини. Данас ми не користимо оно што су нам наши очеви оставили већ позајмљујемо од своје деце. Сутра ће нас они питати шта смо ми њима оставили? На срећу постоји један број људи који поседује велико знање, који је то знање несебично поделио са светом. Наш циљ је да се то знање умножи, проследи и примени и да сви заједно сачувамо наше њиве, реке, језера и да сачувамо здравље своје и туђе деце. Ми позивамо сваког од вас који је дели наше мишљење да се укључи и промовише живот јер ово што нам се данас нуди није у функцији живота.