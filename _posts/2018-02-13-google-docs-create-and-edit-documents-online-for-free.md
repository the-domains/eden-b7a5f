---
author: []
related: []
publisher: {}
keywords: []
description: ЕДЕН
app_links: []
isBasedOnUrl: >-
  https://docs.google.com/document/d/1rzp_wVf97Gx3Ch-l1MdtPFwZxKs7PV4GJ1fK4B2mRss/edit
title: ''
datePublished: '2018-02-13T00:34:51.081Z'
dateModified: '2018-02-13T00:34:21.040Z'
via: {}
inFeed: true
starred: false
datePublishedOriginal: '2018-02-13T00:34:51.081Z'
sourcePath: _posts/2018-02-13-google-docs-create-and-edit-documents-online-for-free.md
_context: 'http://schema.org'
_type: MediaObject

---
ЕДЕН

Вероватно вам је познато да је Еден назив за Рајски врт или Божију башту. Место где ду живели први човек и прва жена. Еден је савршеснство где је све усаглашено и избалансирано. Вероватно баш у тој савршеној башти где је владала хармонија, Творац је поставио све природне законе који важе и до данашњих дана. Свако кршење било ког од закона, доводи до последица и као што нам је дат пример у самом Светом Писму тако и данас можемо на делу видети али и осетити последице кршења истих. Последице које настају нису злонамерне већ су механизам који нас наводи да се вратимо на прави пут. Цела природа, сачињена од великог броја биљака, животиња као и од организама који нису видни голим оком, је заправо скуп свих закона и као таква она покушава да се врати свом извору, тј да постане Еден.
![](https://the-grid-user-content.s3-us-west-2.amazonaws.com/7037fef4-b4b5-4919-b970-5deac7a4f6f6.jpg)

Човек је дуго разумео природу, живео је у њој и са њом, поштовао је и користио све њене благодети. Међутим у последња два века успео је да прекине ту везу и покушао је да природу постави у службу свог хедонизма. Из неког разлога неки људи као да нису задовољни већ превеликим богатсвом где је новац постао само број на рачуну и који је толико велики да се за њега више ништа не може купити и даље сакупљају имагинарне цифре и на том путу крше сваки природни закон. Зарад истог разлога они лажу и све друге људе, да је то једини и прави пут и да не постоји алтернатива. Говоре нам да је неопходно уништити све, како би напредовали. Чак говоре како морамо ићи на Марс и тамо у тој пустари оснујемо живот јер живимо на планети која нема будућност и која умире и на те подухвате троше огромна средства и ресурсе које директно узимају од наше планете тј свих нас и наших будућих генерација. Уче нас како се морамо супроставити природи као да је она неки сурови непријатељ који се укротио против човека и који нам жели истребљење. Уствари природа ради за нас, за наше добро и у колико користи механизам одбране, она нас уствари само опомиње да нешто не радимо добро. Нажалост као што је речено веза између савременог човека и природе је прекинута и човек не ослушкује сигнале које добија и због тога веома пати. Ми смо намерно узели име ЕДЕН за наше газдинство и за и овај вебсајт, не зато што је наша башта савршена већ да нам буде светло на путу којим идемо и циљ ка чему стремимо. И сваки пут када заборавимо где смо и због чега смо првенствено започели све ово, Еден ће нас подсетити да се вратимо на праву путању. Тежити ка природи, чувати је, бринути о њој и поштовати њене законе не би смело да има алтернативу, јер данас, ми смо последња генерација која може али и мора нешто да учини, јер ми данас не користимо оно што су нам наши очеви оставили већ ми позајмљујемо од своје деце. Сутра ће нас они питати шта смо ми њима оставили? Зато наш једини циљ јесте да знање које смо сакупљали широм света, поделимо са вама. Да то знање умножимо, применимо и да сви заједно сачувамо наше њиве, реке, језера и да сачувамо здравље своје и туђе деце. Ми позивамо сваког од вас који је дели наше мишљење да се укључи и промовише живот јер ово што нам се данас нуди није у функцији живота.