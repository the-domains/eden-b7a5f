---
inFeed: false
description: >-
  Као што је већ објашњено у делу о ђубрењу, микроорганизми играју велику улогу
  у животу биљака. Они им помажу у заштити од паразита, инсеката и разних
  болести. Они су имунитет једне биљке. Такође помажу у разлагању хранњивих
  материја који тако постају лакше доступни биљкама. Али исто тако имају улогу
  очувања квалитета земље. Обећали смо да ћемо вас научити како да их сами
  набавите, размножавате и примените у вашој башти или њиви. Треба да знате да
  разне бактерије, вируси и гљиве живе свуда око нас, а нарочито у земљи, тако
  да је то засигурно право место где да их и пронађете. Сваки кутак у земљи је
  пребогат овим бићима уколико човек није својим присуством уништавао земљу
  разним отровима, попут хербицида, вештачких ђубрива, инсектицида, паљењем
  пластичних материјала на својим њивама, бацањем смећа, коришћењем
  најотровнијих хемијских препарата за прање веша, шампона, токсичних хемикалија
  за чишћење, просипањем уља, нафте, фарби, фекалијама и водом из септичких
  јама… списак би био предугачак па нећемо ићи даље, јер свако од нас би се
  пронашао у нечему и постидео због својих недела и лошег поступања према земљи
  која нас храни. Пронађите неколико локација где је природа нетакнута, шума,
  језера, канали, ливаде или једноставно неки стари воћњак где је воће здраво и
  где се не користе никакви отрови. У свакој од тих локација ископајте рупу, око
  25-30 центиметара дубине, и то близу неког већег дрвета ако га има или неког
  здравог грма, или на месту где вам се трава учинила најквалитетнија. Уколико
  негде у близини има посађен бамбус то је идеална локација јер бактерије
  обожавају бамбус. у најлонску женску чарапу убаците око пола килограма
  пиринџа, вежите то парчетом канапа и једноставно закопајте у земљу. Место
  обележите како би могли лако пронаћи чарапу. Учините то на неколико различитих
  локација како би сакупили различите бактерије и гљивице. Након месец дана
  ископајте чарапе са пиринџом, ставите то у тамну кесу и донесите кући. У
  пластичну канту сипајте једну трећину меласе( сируп шећерне трске од којег се
  добија смеђи шећер, можете га купити преко интернета или у пецарошким радњама)
  и две трећине воде. добро промешајте и на крају додајте пиринаџ који сте
  предходно извадили из чарапе. Опет то промешајте и оставите да одстоји најмање
  две недеље до месец дана. Идеално је да овакав производ држите на тамном месту
  и температури око 15-18c. Када је производ потпуно спреман однесите га на
  њиву, сипајте у буре воду и ваше бактерије. Кроз систем за заливање кап по кап
  прво заливајте јагоде неколико минута, затим пустите и микроорганизме. Уколико
  не будете више користили никакве отрове, бактерије, гљивице и кваси ће се
  размножавати, хранити и штитити ваше јагоде од болести. Као што видите
  потребно је јако мало новца д би се добио сјајан производ, а резултате ће бити
  феноменални. Овакав поступак можете применити било када али најидеалније би
  било одмах након садње. Поступак можете понављати када год желите и сакупљајте
  бактерије са различитих локација, како би имали што већи број различитих
  микроорганизама. Све ово можете купити и у пољопривредним апотекама, али цена
  је засигурно много већа.
dateModified: '2018-03-20T05:34:16.891Z'
datePublished: '2018-03-20T05:34:17.515Z'
title: Аутохтони микроорганизми
author: []
publisher: {}
via: {}
hasPage: true
sourcePath: _posts/2018-02-14-autohtoni-mikroorganizmi.md
starred: false
datePublishedOriginal: '2018-03-20T05:33:40.107Z'
url: autohtoni-mikroorganizmi/index.html
_type: Blurb

---
![](https://imgflo.herokuapp.com/graph/2b2431f8e7ba7b0/012641371a2c1dd6b59ee8e103112adc/croprotate.jpg?cropheight=720&cropwidth=734&degrees=0&input=https%3A%2F%2Fthe-grid-user-content.s3-us-west-2.amazonaws.com%2Fd9ac42f6-ec05-4cb5-b083-4e926b4bfadd.jpg&x=275&y=0)

# **Аутохтони микроорганизми**

Као што је већ објашњено у делу о ђубрењу, микроорганизми играју велику улогу у животу биљака. Они им помажу у заштити од паразита, инсеката и разних болести. Они су имунитет једне биљке. Такође помажу у разлагању хранњивих материја који тако постају лакше доступни биљкама. Али исто тако имају улогу очувања квалитета земље. Обећали смо да ћемо вас научити како да их сами набавите, размножавате и примените у вашој башти или њиви. Треба да знате да разне бактерије, вируси и гљиве живе свуда око нас, а нарочито у земљи, тако да је то засигурно право место где да их и пронађете. Сваки кутак у земљи је пребогат овим бићима уколико човек није својим присуством уништавао земљу разним отровима, попут хербицида, вештачких ђубрива, инсектицида, паљењем пластичних материјала на својим њивама, бацањем смећа, коришћењем најотровнијих хемијских препарата за прање веша, шампона, токсичних хемикалија за чишћење, просипањем уља, нафте, фарби, фекалијама и водом из септичких јама... списак би био предугачак па нећемо ићи даље, јер свако од нас би се пронашао у нечему и постидео због својих недела и лошег поступања према земљи која нас храни. Пронађите неколико локација где је природа нетакнута, шума, језера, канали, ливаде или једноставно неки стари воћњак где је воће здраво и где се не користе никакви отрови. У свакој од тих локација ископајте рупу, око 25-30 центиметара дубине, и то близу неког већег дрвета ако га има или неког здравог грма, или на месту где вам се трава учинила најквалитетнија. Уколико негде у близини има посађен бамбус то је идеална локација јер бактерије обожавају бамбус. у најлонску женску чарапу убаците око пола килограма пиринџа, вежите то парчетом канапа и једноставно закопајте у земљу. Место обележите како би могли лако пронаћи чарапу. Учините то на неколико различитих локација како би сакупили различите бактерије и гљивице. Након месец дана ископајте чарапе са пиринџом, ставите то у тамну кесу и донесите кући. У пластичну канту сипајте једну трећину меласе( сируп шећерне трске од којег се добија смеђи шећер, можете га купити преко интернета или у пецарошким радњама) и две трећине воде. добро промешајте и на крају додајте пиринаџ који сте предходно извадили из чарапе. Опет то промешајте и оставите да одстоји најмање две недеље до месец дана. Идеално је да овакав производ држите на тамном месту и температури око 15-18c. Када је производ потпуно спреман однесите га на њиву, сипајте у буре воду и ваше бактерије. Кроз систем за заливање кап по кап прво заливајте јагоде неколико минута, затим пустите и микроорганизме. Уколико не будете више користили никакве отрове, бактерије, гљивице и кваси ће се размножавати, хранити и штитити ваше јагоде од болести. Као што видите потребно је јако мало новца д би се добио сјајан производ, а резултате ће бити феноменални. Овакав поступак можете применити било када али најидеалније би било одмах након садње. Поступак можете понављати када год желите и сакупљајте бактерије са различитих локација, како би имали што већи број различитих микроорганизама. Све ово можете купити и у пољопривредним апотекама, али цена је засигурно много већа.

### **Компостни чај**

Прича је потпуно слична а принцип идентичан, осим што је процес много бржи али број различитих микроорганизама умањен. Потребан вам је мало већи канистер за воду, неких 200 литара одприлике. У неку женску најлонску чарапу убаците неколико килограма прегорелог стајског ђубрива и вежите чарапу канапом али да вам остане одпилике нешто више канапа како би могли да потапате и вадите чарапу из воде. Слично нешто као велика филтер кесица за чај. Убаците чарапу у воду и додајте око пола килограма до килограм меласе. (Можете користити и жути шећер или ако имате свој мед, одлична опција, међутим меласа је најјефтинија и даје добре резултате. Заправо микроорганизми се хране шећером и брже се размножавају. Све то измешајте и слично како би у шољи са чајем мешали филтер кесицу и повлачили је на горе и спуштали, исто то учините и са стајњаком у чарапи. На тај начин ћете ослободити што већи број бактерија из земље. На крају све што треба да им обезбедите јесте кисеоник. Најбоља опција је пумпа за акваријум. Једна таква пумпа је око 1700 динара и можете је купити у продавници акваристике или у хидропоник радњама. Битно је да је пумпа великог капацитета и да није потапајућа већ да има црево које се убацује у воду. Након 48 сати препарат је спреман да се користи кроз систем за наводњавање. Можете га мешати и са природним органским ђубривима пре самог заливања. Одлично течно органско ђубриво је Booster 2 или Booster max. Напомена: Уколико правите велике количине компостног чаја морате канистер са водом поставити на приколицу пре него што сипате воду, јер нећете бити у могућности касније да подигнете канистер и одвезете на њиву. Још једна јако битна ствар, вода не сме да садржи хлор што значи да вода из градског водовода није решење. Овим препаратом можете поливати биљке, као и плодове, што ће помоћи у сузбијању разних болести које нападају надземни део биљке. Наравно ово није решење уколико су биљке оболеле, већ као превентива или у раном настанку обољења. Компостни чај садржи велики број микроорганизама који играју улогу у разлагању органских материја. На једном тесту биљке које су редовно заливане овим препаратом, расле су много брже у односу на оне које нису, иако су се користила иста ђубрива. Листови су били много крупнији и тамније зелене боје, а плодови већи и укуснији. Уколико једном уложите у цистерну за воду капацитета од 1000 литара (5000 дин.) и пумпу за ваздух (1700 дин.), ви решавате проблем са очувањем здравља ваших јагода. Ово је кључ, ово је имунитет биљака, под условом да сте испоштовали први услов, а то је дa сте купили здраве саднице. Још једна важна напомена, корисне микроорганизме не би требало излагати сунцу, тако док правите компостни чај прекријте канистер са неким платном како би се брже и боље размножавали. Идеална температура воде би била око 15 степени.

### **ЕМ-1 Lactobacillus Serum**

Органски произвођачи хране као и они који брину о својим њивама и баштама и који се са поносом и љубављу баве пољопривредом, све више прибегавају природним препаратима које сами праве. Један од них је ЕМ-1( **Effective microorganisms)**, пробиотик за ваше биљке и земљиште. Веома се једноставно прави, оно што вам је највише потребно јесте време. Прави се у три корака. Први корак: У пола литре воде убаците пола килограма белог пиринџа, мешајте то око пет минута, док не добијете белу боју воде која подсећа на млеко. Процедите воду у једну теглу, а пиринаџ можете да искористите за кување сутлијаша, сигурно ће вам укућани бити захвални. На теглу ставите салвету или папирни убрус и прчврстите гумицом за тегле. Оставите на топло и тамно место око 4-5 дана.
![](https://the-grid-user-content.s3-us-west-2.amazonaws.com/0b05a1b7-1c14-4668-be9b-be53183dffd8.png)

Након пет дана појавиће се на површини угрушци који подсећају на бућ, а мирис би требао да буде слаткаст, уколико је мирис кисео, значи да је стајало предуго. Пожељно је проверити већ након три дана у топлијем периоду да ли је дошло до промене мириса од слаткастог ка благом киселкастом. Уколико јесте, тада је процес завршен. Други корак: процедите течност у већу теглу или канту. Измерите колико течности имате и додајте десет пута више млека, на пола литре течности иде пет литара млека. Потрудите се да тегле као и све алатке које користите буду веома чисте. Поново затворите теглу са салветом или ако је нека канта упитању користите крпу. Битно је да је затворено али да бактерије могу да дишу. Оставите да то одстоји наредних 48 сати на топлом и тамном месту. Уколико је хладније у просторији биће неопходно мало више времена, али знаћете када је процес готов тако што ће се на површини створити сир, а вода ће остати на дну.
![](https://the-grid-user-content.s3-us-west-2.amazonaws.com/774f23f4-b3aa-4fc0-a807-c3302323260e.png)

Одвојите сир од воде и воду процедите кроз фину цедиљку или газу. Сир немојте да бацате, то је заправо сириште, од кога можете да направите феноменалан сир, или га дајте живини уколико је имате. У најгорем случају закопајте то у свој компост. ![](https://the-grid-user-content.s3-us-west-2.amazonaws.com/8c34f5aa-43e4-4194-b45c-9b8f625570ba.png)

Процеђена вода се назива још и Lactobacillus Serum (LAB). Намерно смо оставили енглеске скраћенице за оне који желе више да изстраже ову тему. ![](https://the-grid-user-content.s3-us-west-2.amazonaws.com/f342d6a7-3aff-4ddd-9d3c-e0577cfab45d.png)

Трећи корак: је заправо додавање меласе или браон шећера у размери 1:1, како би сачували ваше бактерије на дужи период. Складиштити на собној температури на тамном месту, овај пут затворено поклопцем или чепом. Ово средство можете користити на разне начине, можете га додавати у компостни чај, као стартер у прављењу бактерија кваси и гљива, додавањем у рибље ђубриво, или једноставно разблажити у води и заливати ваше биљке.

**IMO1 (Indigenous microorganisms), AMO1(аутохтони микроорганизми)**

Пошто се код нас још нико није бавио овом темом или бар нисмо успели да пронађемо никакве информацине на српском, хајде онда да овој производ назовемо АМО1\. О чему се заправо ради. Cho Han Kyu је корејски стручњак за органску агрокултуру, студирао је у јапану 1965 и стекао знање о природном начину узгајања биљака. Након завршених студија вратио се у Кореју и своје ново знање применио заједно са традиционалном корејском пољопривредом. Технику је усавршио и данас имамо један једноставан али фантастичан начин сакупљања и умножавања микроорганизама који се убацују у њиве, баште, вртове и травњаке. АМО је скраћеница од **А**утотохни **М**икро**О**рганизми док број 1 означава први корак у прављењу препарата. То вам говори да затим имамо и АМО2,... АМО5\. Сваки од њих је заправо надоградња на предходни али сваки од њих може да се користи као финални прозвод. Кораци су заправо само умножавање микроорганизама од једне мале количине до огромне која је довољна за огромне плантаже. Покушаћемо корак по корак да вам објаснимо како се прави сваки од ових препарата. Можда ћемо бити у прилици да поставимо и видео али до тада уколико нешто не буде јасно слободно нам пишите и ми ћемо вам објаснити. Заправо као и у првом примеру о сакупљању микроорганизама тако и сад, покушаћемо да сакупимо што више различитих аутохтоних бактерија, квасаца и гљивица из локалних шума и да их пренесемо на своју њиву. Да поновимо, ови организми се јако брзо размножавају и нама је циљ да јако малу количину унесемо на њиву, а они ће се огромном брзином умножити. Прво нам је неопходна једна дрвена кутија, која на дну има отворе и која би требало да је направљена од мало квалитетнијег материјала. Може бити офарбана споља али не и изнутра. Погледајте на слици како то изгледа.
![](https://the-grid-user-content.s3-us-west-2.amazonaws.com/dd9ad998-4680-4391-bcd1-5cb95e47e289.png)

**Захваљујемо се Крису на уступљеним фотографијама. Thank you Chris!!!**

Затим на шпорету скувајте пола килограма пиринџа који сте прво опрали. Пиринџану воду можете искористити за прављење ЕМ-1\. Рижа би требала да буде скувана Al dente тј. да буде још увек помало тврда. Када је пробате као да није довољно скувана али може да се једе. Процедите је и ставите у кутију. Кутију прекријте салветом, убрусима за руке, или газом. Битно је салвету добро учврстити да нема отвора како не би улазиле бубе или неки други инсекти. Такође пиринаџ не сме да додирује салвету јер ће је расквасити и она ће се поцепати. Сада је време да кренете у шуму. Потребно вам је још неколико стварчица, један жичани кавез који можете лако направити и цирада којом ћете прекрити кавез. Важно је наћи праву локацију, а препознаћете је по мирису. Осетићете сладкаст мирис буђи. То значи да природа буја и да је здрава. Нађите највеће и најздравије дрво, уклоните лишће и погледајте да ли се ту налазе споре разних гљива. Уколико их има ту поставите кавез (заштита од радозналих већих животиња и птица), у њега убаците кутију са пиринџом. ![](https://the-grid-user-content.s3-us-west-2.amazonaws.com/db75e201-9f56-430b-bbb7-44468109c407.png)

Сада у кругу од неколико стотина метара покушајте да нађете још гранчица на којима има пуно спора. Сакупите их и све поставите на салвету. Распоредите их равномерно како не би дошло до кидања салвете.
![](https://the-grid-user-content.s3-us-west-2.amazonaws.com/c9ad2035-990a-4539-ac57-ea8e408ce65a.png)

Oд цираде направите неку врсту шатора која ће штитити кутију од кишe, али потрудите се да ваздух може да струји или другим речима ни на који начин не покушавајте да измените микроклиму. Cве мора да буде онако како је било пре вас. Након три дана вратите се и погледајте резултате. Када скинете салвету, кутија би требала да буде прекривена са спорама гљива, или кaо што би ми рекли да се ухватила буђ. Боја би требала да буде светло сива или да вуче ка белој. Ако је боја црна то није добро, морате поновити поступак. Пажљиво кутију донесите кући и све време водите рачуна да организми не буду изложени сунцу. Полако прстима преврните сав пиринаџ и уколико сте урадили добар посао требало би видети буђ на дну, у ћошковима и површини. Пиринаџ ће бити претворен у грудве. Уколико таквог материјала имате много значи да је сакупљање било успешно. На овај начин сте створили производ који се зове Аутохтони микроорганизми 1 или скраћено АМО1\.
![](https://the-grid-user-content.s3-us-west-2.amazonaws.com/156ec133-2fda-48fe-89d3-cbe3970c91a1.png)

АМО2

Ово је заправо наставак приче. Када донесете кутију кући, потребно је што брже деловати како би што боље заштитили ваше микроорганизме и спречили њихово пропадање. Све што вам је потребно је једна већа стаклена чиста тегла и количина смеђег шећера која је једнака количини пиринџа. Све то убаците у теглу и добро измешајте. Лагано гњечите неких пет минута док се све не сједини. Цела маса би требала да буде лепљива и благо влажна. Уколико је превише течна, додајте још шећера. Шећер повлачи влагу у себе а микроорганизми улазе у процес "хибернације". Све то пребаците у једну мању чисту стаклену теглу и покријте салветом. Теглу умотајте у браон папир како светлост не би пролазила. Теглу обележите са датумом и називом. Чувајте је на тамном месту. Ваши микроорганизми су сада успавани и чекају ваш следећи корак. Да би оживели и почели да се размножавају све што им треба јесте вода и кисеоник. АМО2 можете чувати јако дуго. Засигурно једну целу годину а вероватно и дуже. Овај производ се може додавати у компостни чај заједно са ЕМ1\. Потребно вам је свега једна шака како би сте створили целу империју на вашој њиви. Савет: Направите више АМО2 са разних локација и када их будете додавали у компостни чај или правили AМО3, помешајте их заједно како би имали што више различитих организама.
![](https://the-grid-user-content.s3-us-west-2.amazonaws.com/8e366377-0d07-4c58-bfc4-d112a7f89081.png)

АМО3

Ово је мало компликованији процес, јер захтева мало више рада, времена и пажње. овај производ није могуће применити у савременом узгоју јагода на подигнутим банковима уколико су јагоде већ посађене али може се наносити пре садње као и додатак земљи која се користи за прављење врхунског садног материјала. Ове производе могу сви да користе, без обзира коју културу саде. Најидеалније би било правити овај производ у сувој шупи која има земљани под. Може и на бетону али земља је најиделанија. Потребна  нам је већа количина органског материјала: лишће, стабљике старог кукуруза, мало мрвљеног кукуруза или неких других житарица сено, слама... Уствари било шта друго што можете да претворите у ситне комадиће и што је органског порекла а лако за разгрању. Кад то све уситните на било који начин који вам је доступан, треба да имате укупно 20 килограма органског материјала. Подразумева се да је све потпуно суво, немојте користити мокро лишће и гране. Потребна вам је вода, 8 литара обичне воде која није хлорисана и 3 децилитара морске воде. Уколико нисте били на мору и случајно понели који литар за успомену, не брините, направите је тако што ћете у обичну воду додати морску со (Добра алтернатива). Мало јабуковог сирћета или било ког другог који имате. Радите са оним што вам је доступно, ако вам нешто недостаје не брините, резултати неће изостати. Хуминска киселина је нешто што сваки савремени пољопривредник треба да има и у овом случају биће од велике користи. Уколико је немате опет кажемо није важно. У воду сипајте 3 центилитара хуминске киселине, додајте 1,5 центилитара јабуковог сирћета и око 3 децилитра морске воде. Све то измешајте и додајте једну шаку АМО2\. Уколико имате АМО2 сакупљених са разних локација додајте по пола шаке од сваког АМО2 који имате. Поново измешајте док се све лепо не сједини. На земљу проспите органски материјал у облику пирамиде. У средини пирамиде направите рупу и полако сипајте воду. У старту сипајте око 2-3 литра и полако мешајте. ![](https://the-grid-user-content.s3-us-west-2.amazonaws.com/15acbf2d-eb9e-4de3-aef2-fb11c136bb9b.png)

Поента је да се сав материјал добро измешан и постане влажан. На крају мешања када узмете материјал у руку и јако притиснете вода треба лагано да пролази кроз прсте али не и да капље, само да осетите како истискујете влагу напоље. Мешајте колико год је потребно док све не постане једна компатибилна маса која је потпуно и подједнако влажна. Уколико не искористите сву воду то је уреду, или ако 8 литара није довољно, слободно додајте још. Сав материјал скупите на једну гомилу, да изгледа као неко брдашце и покријте је са сувом травом, сеном, сламом, уситњеним сувим листовима или томе слично. Микроорганизми су добили заправо све што им треба, они ће почети да се размножавају и да разлажу материјал. Следећег дана, морате цео материјал окренути, значи сваки центиметар мора бити преврнут лопатом како би микроорганизми добили довољно кисеоника и како се не би прегрејали и угинули. У овом процесу температура иде до невероватних 70 степени, зато је јако важно температуру смањивати. Сваког дана наредних 7 дана морате бити приситни и окретати материјал. Једном али ако је јако топло и до два путау току дана. Већина људи направи грешку јер не изврши довољно окретања и организми угину. Мирис треба да подсећа на умешено тесто или хлеб који се пече. Уколико осетите мирис сличан амонијаку, значи да нисте успели.
![](https://the-grid-user-content.s3-us-west-2.amazonaws.com/53b40f72-9461-4154-b78c-5013ded2e76c.png)

Седмог дана процес би требао да буде готов, цео материјал мора да буде сув и да личи на прегорело стајско ђубриво благог и пријатног мириса и треба да буде много грудвица. Те грудве немојте да разбијате већ их оставите такве какве су. АМО3 је готов, можете га складиштити у сувој и тамној шупи, где није много вруће, или га затрпати у земљу. Овај производ може да стоји до годину дана ако га правилно складиштите. Може се наносити директно у земљиште пре садње или додавати у компостни чај. ![](https://the-grid-user-content.s3-us-west-2.amazonaws.com/5049458b-2f74-4074-86da-388a9b9b9bae.png)

Овакав компостни чај можете применити кроз систем за заливаље али и кроз прскалицу или атомизер уколико бисте прскали стабла. Овај производ је природан антибиотик и штити ће ваше биљке од паразита и болести. Наравно уколико га примењујете фолијарно мора да знате да дејство неће бити дуготрајно јер ће микроорганизми угинути на сунцу. Не смемо да вам кажемо да покушате са овим да лечите оболеле биљке, већ да ово средство користите као превентиву а резултати ће бити видљиви већ након два три третмана. Крис, човек који нам је уступио своје фотографије ово средство користи сваких 7 дана, фолијарно, на својој плантажи макадемија ораха, нема проблема са обољењима и има веома високе приносе. 

АМО 4

Ускоро стиже наставак. Хвала на разумевању.