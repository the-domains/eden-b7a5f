---
title: O јагодама
datePublished: '2018-02-16T08:37:25.548Z'
dateModified: '2018-02-16T08:37:25.223Z'
publisher: {}
author: []
inFeed: false
hasPage: true
description: >-
  На самом почетку треба истаћи дa су јагоде прво воће која нам пристиже након
  зиме, воће којe је пуно витамина, минерала и антиоксиданата и као такво
  позитивно утиче на здравље човека. Пријатног мириса, неодољивог укуса и
  сласти, које не остављају никог равнодушним. Због тога јагода свакако
  заслужује посебно место у свакој башти а ми смо им посветили и овај сајт како
  би ово дивно воће приближили свима онима који би се упустили у узгој, дали
  само за сопствене потребе или као потенцијални бизнис.
via: {}
sourcePath: _posts/2017-11-28-agode-su-zasigurno-naukusnie-voe-koe-raste-u-nashim-pred.md
starred: false
datePublishedOriginal: '2018-02-16T07:11:34.095Z'
url: o-agodama/index.html
_type: Blurb

---
![](https://the-grid-user-content.s3-us-west-2.amazonaws.com/c8fd7cac-39fb-40a1-bbb8-a40d62cfe21e.jpg)

# O јагодама

На самом почетку треба истаћи дa су јагоде прво воће која нам пристиже након зиме, воће којe је пуно витамина, минерала и антиоксиданата и као такво позитивно утиче на здравље човека. Пријатног мириса, неодољивог укуса и сласти, које не остављају никог равнодушним. Због тога јагода свакако заслужује посебно место у свакој башти а ми смо им посветили и овај сајт како би ово дивно воће приближили свима онима који би се упустили у узгој, дали само за сопствене потребе или као потенцијални бизнис.

Јагода (fragarija) је род биљака из породице ружа. Hе сматрају се бобичастим воћем, попут боровнице, малине, грожђе - јер семенке имају на спољној страни. Јагода је вишегодишња биљка и остаје продуктивна до 5 година. Од давнина је познато да јагоде позитивно утичу на човеково здравље и у Римским списима постоје текстови који описују начин припреме лековитих мелема и напитака. 

Јагоде садрже елагинску киселину која је такође присутна у другом црвеном воћу и бобицама, укључујући малине, купине али и крушке. Истраживања су показала да конзумација тог воћа може спречити настајање рака дојке, једњака, коже, обољења простате... Тачније, елагинска киселина спречава ширење ћелија рака и може се везати за ћелије које узрокују рак и тако спречавају њихов негативни ефекат. Јагоде побољшавају здравље крвних жила, позитивно утичу на тромбоците и липопротеине, што може смањити ризик од настанка коронарних срчаних болести.

Антиокcидативна својства јагода смањују ризик од настанка катаракте, што може изазвати слепоћу. Такође јагоде садрже велику количину витамина Ц који штити очи од УВ зрачења. Витамин Ц такође игра важну улогу у јачању рoжњаче. Иако су нека истраживања показала да висока доза витамина Ц може повећати ризик од настанка катаракте, научници тврде да се то односи на витамин Ц добијен из суплемената, а не на витамин Ц који је добијен из воћа и поврћа. Такође су богате фолном киселином која се препоручује свим женама које желе да затрудне као и онима које су већ трудне. Јагоде у једној порцији садрже 21 mcg фолне киселине, која је важна за развој детета и превенцију од настанка различитих поремећаја.

Постоји много основних сорти јагода,а многе су добијене укрштањем, тако да данас имамо на стотине различитих хибридних сорти које се разликују по изгледу, величини, укусу али и по отпорности на болести и различите инсекте. Тако да су научници из Калифорније јако близу стварарања нове сорте (органска сорта, која није генетски модификована) која би могла у потпуности да промени начин на који се ово воће узгаја и умањи употребу хемијских средстава и отрова. Нећемо се бавити сваком од њих појединачно али би било добро да их разврстамо у четири основне групе и то:

1. Ране
2. Средње
3. Касне
4. Сталнорађајуће

Ово је јако важно напоменути како би одабрали прави одабир садног материјала за своје поднебље али исто тако како би могли да убирамо плодове у дужем временском интервалу. Садњом неколико различитих сорти растеретили би посао и били у могућности да снабдевамо тржиште на мало дужи временски период ако се бавимо продајом. О овој теми је опширније речено у чланку о одабиру садног материјала. 

Јагоде успевају у свим крајевима света али свакако неке земље, због климе и квалитета земљишта предњаче у производњи а нашу земљу сврставају у сам врх на завидно 8 место по броју хектара на којима се узгаја јагода. Највећи произвођачи су Пољска, САД, Русија....

Да би јагоде успешно рађале морају да постоје одређени услови, од чега је најважније да се налазе на осунчаној страни најмање 6-7 сати дневно, да је земљиште растресито и добро водопропустиво, али и веома богато макро и микро елементима о чему ћемо веома детаљно говорити. Такође температура ваздуха у сунчаном периоду мора бити између 20 и 29 степени целзјуса у фази цветања. Иако су веома издржљиве и веома добро подносе хладноћу, цвет и плод јагода је јако осетљив на мраз и хладне ветрове и веома лако чак и при температури од 1 степен целзијуса можете изгубити први род који је најкрупнији и најпрофитабилнији. Т Јагоде захтевају средње влажно земљиште, што у масовној прозводњи захтева систем за наводњавање кап по кап. Јагоде у нашим крајевима доспевају око 1 маја па све до 1 јуна, али то свакако зависи од временских услова као и од предела где се садња обавља, па рецимо у равничарским крајевима берба почиње и до 7 дана раније у односу на брдске пределе. Такође постоје сорте које дају плодове од маја до првог мраза. Код нас популарно зване Месечарке, мада и оне као и сваке друге јагоде захтевају одређене услове тако да у време великих врућина нема плодова или су јако лошег квалитета. Постоје различите врсте узгоја јагода, од основног у маленој баштици за сопствне потребе где нису неопходна посебна улагања и брига,
![](https://the-grid-user-content.s3-us-west-2.amazonaws.com/f659e0ae-63e4-49e9-84fd-6b79fdad321e.jpg)

садња на отвореном пољу или у затвореном простору као што су пластеници и стакленици али и све више популарни и ниски тунели који због мањих улагања а одличних резултата постју најчешћа опција произвођача јагода. Свака од наведених опција има својих предности и мана а на произвођачу је да се определи који начин би био најидеалнији за подизање засада. Јагоде су због свог укуса, мириса и сласти постале сигурно једно од најомиљенијих намирница и можемо их јести свеже, нашле су велику примену у прехрамбеној индустрији и саставни су део најукуснијих сладкиша, колача и торти. феноменално освежење у облику сладоледа или сока у врелим летњим данима. Такође, сладко од јагода биће понос сваке наше домаћице када јој у госте долази родбина и пријатељи, или као џем у палачинкама. Многима први јутарњи залогај на кроасану или хлебу уз кафицу или чај.
![](https://the-grid-user-content.s3-us-west-2.amazonaws.com/c66f35d3-4a35-443c-a886-a33d922c3dd5.jpg)