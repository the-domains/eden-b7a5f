---
inFeed: false
description: ОДАБИР САДНОГ МАТЕРИЈАЛА
dateModified: '2018-02-13T21:52:31.383Z'
datePublished: '2018-02-13T21:52:31.901Z'
title: ''
author: []
publisher: {}
via: {}
hasPage: true
sourcePath: _posts/2018-02-13-odabir-sadnog-materiala.md
starred: false
datePublishedOriginal: '2018-02-13T21:25:40.554Z'
url: odabir-sadnog-materiala/index.html
_type: Blurb

---
ОДАБИР САДНОГ МАТЕРИЈАЛА

Када су јагоде упитању, нема део посла који јe мање или више важан, али ако би морали да изаберемо шта је то најважније, ставили би саднице на прво место. Саднице могу да се добијају на више начина, из семена, што се користи само ради добијања нових сорти. Једна занимљивост коју вреди поменути јесте да сваки плод јагоде има око 200 семенки. Такође саднице можете добити и дељењем, што значи да биљка када ојача,она створи нову круну која се једноставно извади и пресађује. Важно је рећи да ово није добар начин за размножавање јер је биљка већ остарела и њен репродуктивни живот је при крају, такође такве биљке могу бити заражене разним болестима. Морамо вас разочарати да се и такве саднице продају код нас, међутим није их баш тешко препознати, доста се разликују по изгледу корена али и по листу. Корен младе биљке која је тек добијена из живића ако је садница здрава, има белу боју или благо жуту, док старије биљке имају тврђи и тамнији корен. јагода има две врсте корена, један је дебљи који иде дубље у земљу, и тањи који је ближе површини чији је задатак да повлачи хранњиве састојке из земље као и воду. На слици можете видети колико је тањи и површински корен много боље развијен у пределу црне тачке која означава капаљку ос система за наводњавање.
![](https://the-grid-user-content.s3-us-west-2.amazonaws.com/27c2c9f2-c519-4c46-9344-a316fdddfe5f.jpg)

Такође треба нагласити да младе саднице немају изражен дебели корен јер су такве саднице углавном старе месец дана. Трећи начин за добијање садног материјала је из живића. Живић је заправо жеља биљке да се размножи. Биљка пушта врежу (Столон) дужине око 20-30цм и на одређеном месту почиње да листа, уколико баш на том месту дође у додир са земљом, почиње да пушта корен. Нова биљка (живић) се храни преко матичне, све док не постане довољно јака, након чега долази до одвајање. Свака матична биљка може да створи и преко 10 нових биљака годишње. Тај процес узима много нутријената од матичне биљке чиме је доста слаби и таква биљка не даје много плодова.
![](https://the-grid-user-content.s3-us-west-2.amazonaws.com/ff3c1b38-60d8-4c00-b939-8ea349baff81.jpg)

Међутим не значи да је свака садница добијена из живића добра садница. Шта то значи? Као што смо већ рекли биљка пушта вреже које теже да се ожиле и у додиру са било каквом земљом почеће процес ожиљавања. Ако причамо о модерном узгоју јагода на фолији, сасвим је логично да ће вреже ићи између редова. Земља између редова може бити одличног квалитета, али може бити и јако лошег, или у још горем случају контаминирана већ постојећим болестима које могу бити на засаду али исто тако и врстом микроорганизама звани: нематоде смеђе пегавости корена (_Pratylenchus spp._).Зато је важно након три године јагоде пресадити на нову површину како би се овај микроорганизам сузбио. Иако треба напоменути да су нематоде јако важни организми за разградњу хумуса и саставни су део сваког тла, али пренамноженост нематода који живе на корену и око корена биљке, доводе до умањења приноса. Умножавање настаје због тога што се иста култура сади неколико година узастопно. Јасно је да ће саднице које су добијене из такве земље бити брже колонијализоване овом бактеријом. Тако да је могуће да ће се приноси већ у другој години умањивати. Други проблем јесте што ако видите голу земљу без траве између редова, може бити да је таква земља третирана најопаснијим отровом "тотал" који је неким чудом још увек дозвољен у нашој земљи и продаје се у пољопривредним апотекама. Морамо бити строги и критички и напоменути да је овај хербицид зло, које у све већој мери узима маха, и често можети видети како људи прскају дворишта, прилазе кућама а о њивама и баштама да не говоримо. Директан утицај овог отрова на здравље ваше биљке је немерљив а објаснићемо и зашто у наставку текста. Не желимо да кажемо да сви ово користе, постоји много поштених и вредних људи који савесно али и са љубављу баве се овим послом али свакако треба бити обазрив. Многи произвођачи такође доносе песак и постављају га уз фолију што је свакако јако добар метод јер песак чува влагу и помаже биљци да развије корен. Међутим и нематоде се такође много брже размножавају у песковитом тлу. Ми издвајамо један посебан начин припрема садница, то је онако како ми добијамо садни материјал. Када смо почињали прво смо истраживали и нашли један видео, како се саде јагоде у Аризони, САД. Саднице су биле око 30цм, заједно са кореновим системом. Свака садница се налазила у посебној саксији и сађена је заједно са земљом. Имали смо жељу да садимо исте такве саднице али на жалост тако нешто нисте могли да купите код нас.
![](https://the-grid-user-content.s3-us-west-2.amazonaws.com/128b4a7d-2719-485b-96b0-8341ad5a9825.png)

Мало смо истраживали и развили свој метод добијања садница који подсећа на овај са слике али свакако прилагођен нашим фолијама и рупама. Ми заправо сваку врежу усмеравамо према саксији са земљом. Тим поступком елеминишемо могућност зараживања биљке већ поменутим организмима, као и било којом другом болешћу која напада коренов систем. Са друге стране користимо посебну земљу која је јако растресита али и богата свим микро и макро елементима. То је јако важно јер након одвајања од матичне биљке, нова садница има све што јој је неопходно како би развила јак и здрав корен. Такође земљу додатно обогаћујемо и микроорганизмима који играју јако велику улогу у развоју биљака али и чувању здравља кореновог система. О овој теми смо посветили посебан чланак. Корен биљке је најважнија ствар у целој причи. Квалитет корена ће одредити колико ће биљка бити здрава и колико ћи бити принос. Уколико посадите слабу биљку или из неког разлога биљка не ојача довољно до зиме, следећег пролећа нема шта да очекујете. Ништа не вреди ако сте садницу платили 5 динара и ако вам таква садница роди 2 јагоде укупне тежине 15-20 грама. Ако је рецимо килограм јагода 200 дин, значи да немате профит на тој биљци. Не значи да су скупље саднице боље али опет кажемо да треба јако пажљиво одабрати садни материјал. Наше саднице су углавном међу скупљим не зато што ми желимо да зарадимо више од других већ зато што у сваку садницу улажемо новац. Уместо да само почупамо самоникле саднице које су израсле између редова ми их садимо у најквалитетнијој земљи која је доста скупа као и у саксијама од 0.7 dl што биљци омогућава да правилно развије корен.
![](https://the-grid-user-content.s3-us-west-2.amazonaws.com/274b8f85-c2ca-448d-94fe-a8c7b9c2525b.jpg)

Величина саксије тачно одговара отворима на фолији која је неопходна за правилну и једноставну садњу. Такође такав начин припреме садног материјала изискује радну снагу што додатно оптерећује цену саднице. Морамо да напоменемо да је ово сигурно најтежи начин за добијање садног материјала али по нама један од најбољих. Наш циљ јесте да до сваког нашег купца стигне здрава и квалитетна садница али исто тако да колико је могуће променимо начин узгоја јагода и да укажемо на све преваре којима се неки појединци баве и продају неквалитетан садни материјал због чега многи поштени и вредни људи изгубе можда и последњи динар који су имали како би уложили у овај посао.
![](https://the-grid-user-content.s3-us-west-2.amazonaws.com/62dbb013-7bd1-4a48-9044-cf02c6b02c12.jpg)

О квалитету наше земље говоре и ове вредне пчеле које су окупирале саднице. Предпостављамо да су у земљи нашле минерале који су им неопходни. Иначе да напоменемо уколико имате пчеле у близини својих јагода у време цветања имаћете засигурно веће приносе, али исто тако и јако квалитетан мед. Рећи ћемо још коју реч о овој теми у чланку о пролећним радовима, и припремама за брање.
![](https://the-grid-user-content.s3-us-west-2.amazonaws.com/8258cdbf-12dd-47c5-bb36-a3bfedef2fc8.jpg)

Погледајте слику испод, ово је лош и болестан садни материјал. Ову садницу је напала болест која се назвива обична пегавост (Mycosphaerella fragariae). Садница посађена касно у јесен, упитању је сталнорађајућа сорта. Ова болест је веома учестала, иако многи сматрају да није опасна, ова болест у многоме може да ослаби имунитет биљке и нека друга болест је може убити. Једноставно и брзо се шири. Такође верујемо да је ова сасница добијена дељењем јер је болест у великој мери заразила листове. Ако приметите на садном материјалу овакве или сличне пеге, немојте их садити, јер болест се јако лако шири и преноси преко ![](https://the-grid-user-content.s3-us-west-2.amazonaws.com/5bab8ce6-3e64-4c70-8aba-437ace1f2fb7.png)

Ово је садница која је сађена у јесен а сликано у пролеће, неких месец ипо пре почетка цветања, овде није било никаквог приноса.
![](https://the-grid-user-content.s3-us-west-2.amazonaws.com/0de8f01b-ffa7-4da0-9621-1e0d263e0f68.png)

Уколико мислите да су ово појединачни примери показаћемо вам и пример из околине Суботице где можете видети велики број непримљених или неразвијених садница. Човек нам је послао слике и питао шта је узрок? Вероватно да су суша и велике врућине додатно повећали штету слабом садном материјалу. Садња је обављена у Јулу а сликано након скоро три месеца.
![](https://the-grid-user-content.s3-us-west-2.amazonaws.com/13f4c5d1-f32c-4800-b1b0-b35867ecba22.png)

Даћемо вам неколико савета када су саднице упитању. Искористите хладне зимске дане да се добро распитате, зовите телефоном, шаљите мејлове, када дође време бербе обиђите оне људе који вам делују најозбиљнији, погледајте њихове засаде и колики су приноси, начин на који раде посао али исто тако и када дођете у неку фирму или приватну кућу видећете са ким имате посла. Добар и поштен домаћин увек држи до своје части и морала, како вас угосте такве ћете и саднице добити. Како вас испоштује са одговором на поруку или позив тако ће вас испоштовати и са садницама. Обратите пажњу са ким имате посла. И обавезно се потрудите да сами одете по своје саднице, морате да знате да су то живе биљке и да ако вам их неко пошаље брзом поштом може да се деси да се биљке укувају. Некада стоје и по два дана у најлонским кесама у комбијима док не стигну до вас. То је јако велики стрес за биљке и потребно је много времена да се биљка опорави. Такође уколико купујете такве саднице потрудите се да их што пре посадите, Уколико је била велика разлика у температури између места где су биљке стајале и места где се саде, потребно их је пре садње оставити у хладу како би се адаптирале на промену. Због свих тих разлога ми наше саднице не шаљемо брзом поштом, већ искључиво лично преузимање или доставаљамо уз одговарајућу надокнаду. Пре него што испоручимо, саднице се поново прегледају и свака садница која није довољно јака и развијена одстрањујемо је.
![](https://the-grid-user-content.s3-us-west-2.amazonaws.com/9eddad1b-7b0b-48c7-a619-f3c15b563dda.jpg)
![](https://the-grid-user-content.s3-us-west-2.amazonaws.com/df97d4ad-a1ee-4e9a-abfa-4728ffbd1a1e.jpg)