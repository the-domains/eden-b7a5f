---
inFeed: false
description: >-
  Ђубриво је храна биљака, може се добити од било чега што је органског порекла.
  Људи су још давно схватили да одређене биљке и животиње у процесу труљења
  позитивно утичу на биљке и почели су да их примењују у својим баштама и
  њивама. Данас су нам познате разне методе како добија квалитетно ђубриво.
  Најједноставније јесте заоравање одређених биљних култура како би се побољшао
  квалитет земље и како би се њива припремила за следећу сезону. Најчешће
  заораване биљке су детелина, алфа алфа, пшеница, раж, кукуруз након бербе,
  слама… и на тај начин се у земљиште убацују велике количине азота али и других
  минерала. Често се користи и техника спаљивања летине, што има позитиван
  учинак на земљиште али је штета засигурно много већа, јер много људи а и
  ситнијих животиња пострада од ватре и дима, а пожари захватају комшијске њиве
  и локалне шуме а понекад и читаве планине. Најчешћи начин ђубрења у нашим
  крајевима до пре неких 50 година јесте било стајско ђубриво које се добија од
  измета домаћих животиња. Међутим како су се људи одвајали од природе, тако се
  и број животиња смањивао, а самим тим и њиве остајале без овог незаменљивог
  извора ораганске материје. Тако да многе наше њиве нису виделе стајњаке и по
  30 или 40 година. Оваква небрига довела је да Војводина више није најплоднија
  равница у Европи, а дубина плодног тла се умањила и до 20 центиметара. То
  заправо значи да уколико нешто не предузмемо, остаће нам глина, у којој ништа
  не може да расте. Минерална ђубрива као и разни отрови додатно погоршавају
  стање као што смо већ објаснили у делу о ђубрењу јагода. Алтернатива
  стајњацима је свакако компост, који се може добити из разних извора, као што
  су трава, лишће, гране, остаци од хране и друго. Овој групи додајемо и
  глистењак који је такође добар извор нутријената за ваше биљке и вашу земљу.
  Ова три ђубрива су основа, она су незамењива и неопходна како би се сачували
  нашу земљу за будуће генерације. Некада су старији људи садили две године на
  истом месту а треће године су одмарали њиву како су они то тада називали и на
  тај начин су чували њиву од пропадања. Још једна важна ствар коју треба
  напоменути јесте да се њива или башта прекрива у току зиме. Тај процес се
  назива малчирање и у ту сврху се користе различити материјали, као што је
  слама, пиљевина, кора од дрвета и још многи други материјали који су органског
  порекла. Малчирањем се земљиште чува од спирања, које може бити проузроковано
  падавинама, али и ветрови могу да однесу велике количине земље у оближње
  канале, шуме, реке и ливаде. Најједноставније је затрављивање, густом и ниском
  травом која преко зиме штити вашу њиву од већ поменутих временских утицаја.
  Данас заправо видимо једну другачију слику, њиве су нам голе а трава се
  сузбија хемикалијама. Нећемо обрађивати како се добијају ова три ђубрива јер
  је метод већ доста добро познат али ћемо вас упознати са добијањем веома
  ефикасних природних препарата који практично не коштају ништа, или веома мало,
  а дају јако добре резултате. Таква ђубрива се већ продају на нашем тржишту,
  под најмодернијим називима, имају сертификате да су одобрена за органску
  производњу и коштају јако пуно. Уствари то су најједноставнији и најприроднији
  препарати које људи примењују од давнина. Истина је да су додатно обогаћена
  али уз мало креативности и знања, мешањем више таквих ђубрива ви можете сами
  створити комплексна и богата ћубрива.
dateModified: '2018-03-22T04:08:39.839Z'
datePublished: '2018-03-22T04:56:46.978Z'
title: Природна ђубрива
author: []
publisher: {}
via: {}
hasPage: true
starred: false
datePublishedOriginal: '2018-03-22T04:56:46.978Z'
sourcePath: _posts/2018-03-22-prirodna-ubriva.md
url: prirodna-ubriva/index.html
_type: Blurb

---
# Природна ђубрива

Ђубриво је храна биљака, може се добити од било чега што је органског порекла. Људи су још давно схватили да одређене биљке и животиње у процесу труљења позитивно утичу на биљке и почели су да их примењују у својим баштама и њивама. Данас су нам познате разне методе како добија квалитетно ђубриво. Најједноставније јесте заоравање одређених биљних култура како би се побољшао квалитет земље и како би се њива припремила за следећу сезону. Најчешће заораване биљке су детелина, алфа алфа, пшеница, раж, кукуруз након бербе, слама... и на тај начин се у земљиште убацују велике количине азота али и других минерала. Често се користи и техника спаљивања летине, што има позитиван учинак на земљиште али је штета засигурно много већа, јер много људи а и ситнијих животиња пострада од ватре и дима, а пожари захватају комшијске њиве и локалне шуме а понекад и читаве планине. Најчешћи начин ђубрења у нашим крајевима до пре неких 50 година јесте било стајско ђубриво које се добија од измета домаћих животиња. Међутим како су се људи одвајали од природе, тако се и број животиња смањивао, а самим тим и њиве остајале без овог незаменљивог извора ораганске материје. Тако да многе наше њиве нису виделе стајњаке и по 30 или 40 година. Оваква небрига довела је да Војводина више није најплоднија равница у Европи, а дубина плодног тла се умањила и до 20 центиметара. То заправо значи да уколико нешто не предузмемо, остаће нам глина, у којој ништа не може да расте. Минерална ђубрива као и разни отрови додатно погоршавају стање као што смо већ објаснили у делу о ђубрењу јагода. Алтернатива стајњацима је свакако компост, који се може добити из разних извора, као што су трава, лишће, гране, остаци од хране и друго. Овој групи додајемо и глистењак који је такође добар извор нутријената за ваше биљке и вашу земљу. Ова три ђубрива су основа, она су незамењива и неопходна како би се сачували нашу земљу за будуће генерације. Некада су старији људи садили две године на истом месту а треће године су одмарали њиву како су они то тада називали и на тај начин су чували њиву од пропадања. Још једна важна ствар коју треба напоменути јесте да се њива или башта прекрива у току зиме. Тај процес се назива малчирање и у ту сврху се користе различити материјали, као што је слама, пиљевина, кора од дрвета и још многи други материјали који су органског порекла. Малчирањем се земљиште чува од спирања, које може бити проузроковано падавинама, али и ветрови могу да однесу велике количине земље у оближње канале, шуме, реке и ливаде. Најједноставније је затрављивање, густом и ниском травом која преко зиме штити вашу њиву од већ поменутих временских утицаја. Данас заправо видимо једну другачију слику, њиве су нам голе а трава се сузбија хемикалијама. Нећемо обрађивати како се добијају ова три ђубрива јер је метод већ доста добро познат али ћемо вас упознати са добијањем веома ефикасних природних препарата који практично не коштају ништа, или веома мало, а дају јако добре резултате. Таква ђубрива се већ продају на нашем тржишту, под најмодернијим називима, имају сертификате да су одобрена за органску производњу и коштају јако пуно. Уствари то су најједноставнији и најприроднији препарати које људи примењују од давнина. Истина је да су додатно обогаћена али уз мало креативности и знања, мешањем више таквих ђубрива ви можете сами створити комплексна и богата ћубрива.

## Ђубриво од коприве

Природно и бесплатно а веома ефикасно ђубриво можете направати од младих листова коприве. Све што вам је потребно јесте неко старо пластично буре, коприва и вода. У пролеће када коприва расте наберите што више коприве, уситните је ножем, мачетом или ако имате машину за сечење грана и лишћа још боље. Ставите исецкану коприву у буре и прелијте је водом. Однос воде и коприве да буде 10:1, Покријте буре неким најлоном или газом како не би улазиле бубе , али мора да улази ваздух. првих дана не мешајте док текућина не почне да пени. Када почне да пени мешајте течност сваког дана по минут или два. Након три недеље ваше ђубриво је спремно. Процедите га и можете га складиштити у пластичне балоне или неку стаклену амбалажу. Овај препарат би требало разблажити са водом уколико се врши ручно заливање или фолијарно у размери 10:1\. Уколико користите систем кап по кап ово није неопходно. Напомена: Немојте правити ђубриво у близини куће, или где доста проводите времена јер је јако непријатног мириса, и не би требало фолијарно прскати уколико су плодови за јело зрели, јер могу имати непријатан мирис иако ово ђубриво никако није штетно за људско здравље. Наш савет је да направите што је више овог изврсног ђурива до периода цветања коприве како би сте обезбедили довољно за целу сезону. У засаду јагода, можете га примењивати на сваких десетак дана и то око 5 пет пута до почетка бербе и на сваких 15 дана након бербе све до краја септембра. На тај начин ћете обезбедити велику количину азота вашим биљкама. НПК 5,7:0,7:3.7\. Ово ђубриво садржи и белике количине гвожђа, бакра, цинка, магнезијума и калцијума као и витамине А1, Б1, Б5, Ц, Д, Е који играју велику улогу у стварању имунитета биљака.
![](https://the-grid-user-content.s3-us-west-2.amazonaws.com/e36006c0-e8a6-459e-bf0e-bdf9183ff6c7.png)

## Ђубриво од гавеза

Гавез је биљка која расте у нашим пределима. Богата је свим макро и микро елементима и од њених листова се добија јако квалитетно ђубриво. Може се наћи крај потока, на ливадама у шумским пределима, као и у мочварним пределима. Веома је лековита и користи се у народној медицини од давнина. Начин припреме и коришћења је потпуно идентичан као и у случају са копривом. Можете заједно помешати коприву и гавез и створити још богатије комплексно ђубриво. Постоји још једна метода, која је мало боља због складиштења, јер је ђубриво много концентрисаније. Све што вам је потребно јесте, две канте од поликолора. У једној избушите рупе на дну (десетак рупа правилно распоређених). Ту канту напуните листовима гавеза и притисните неким повећим каменом, или циглом по целој површини. Напуњену канту убаците у ону другу која нема рупе. Предпоставићемо да канта неће упасти скроз до дна. Уколико упада онда је неопходно убацити неку препреку како би се направио празан простор у који ће отицати ђубриво, У процесу труљења гавез има јако непријатан мирис зато процес прављења, радите негде подаље од куће заштићено од кише и сунца. Гавез ће полако да трули и претвориће се у течност. Потребно је око 5 недеља да би се процес труљења завршио. За овај поступак вам не треба вода. На крају процедите течност и чувајте на тамном месту. Уколико се наноси фолијарно, потребно је разблажити са водом 1:10\.
![](https://the-grid-user-content.s3-us-west-2.amazonaws.com/9d8df404-81d0-479f-a0d9-eeaace9e62eb.png)

## Протеинско ђубриво од рибе

Риба се од давнина користила као ђубриво за поврће и воће. У неким крајевима света, људи су закопавали комаде свеже рибе у земљу близу воћака и између поврћа како би повећали приносе. Данас смо ову методу усавршили и на тржишту постоји много таквих органских ђубрива. Углавном се називају протеинска ђубрива, аминокиселине и слично. Већина њих има мирис покварене рибе а то вам је индикатор да је риба главни састојак. Да би сте сами направили овакав препарат потребна вам је свежа риба, блендер, мало воде, меласа и ЕМ-1 који сада знате сами да направите (погледајте упутство у делу о микроорганизмима). У блендер убаците очишћену рибу од изнутрица и додајте воду. зависно од величине и снаге блендера зависи колико ћете ставити рибе и воде одједном. Битно је да самлевена риба подсећа на шејк. Значи да има густину али да је још увек у течном стању. Све то преспите у неку канту од поликолора. Додајте пола литре меласе и око 6 центилитара ЕМ-1\. Све то добро измешајте и додајте воду у рамери 3:1 за воду. Затворите канту али оставите малу рупицу на канти, како би ваздух могао да излази јер ће доћи до ферментације. Уколико имате овај малу справицу која заправо не дозвољава да се ваздух враћа у канту већ само да излази, повећаћете учинак али уколико је немате, не очајавајте...
![](https://the-grid-user-content.s3-us-west-2.amazonaws.com/d890674c-94af-4b83-a47b-c61224e4dd06.png)

У процесу ферментације мирис ће бити веома непријатан зато никако не држите ово у затвореном простору и близу куће. Након месец дана мирис ће постати доста блажи и то је знак да је ђубриво спремно за употребу. Може се наносити фолијарно, разблажено са водом, или кроз систем кап по кап. Ово ђубриво садржи НПК 2,2:4,3:0,3 као и калцијум, гвожђе, цинк, бор и друге елементе али оно што га чини заиста чудесним су заправо аминокиселине којих има 17\. Немојте бити скептични, овај препарат ће вам сачувати на хиљаде динара, а резултати неће изостати. Велики број органских произвођача примењује овај производ.
![](https://the-grid-user-content.s3-us-west-2.amazonaws.com/c2c09281-520a-468f-9479-42389a58e801.png)

## Хуминска Киселина

Већ смо помињали хуминску киселину и рекли да је она неизоставна у савременој пољопривредној производњи. Она помаже да се храњиви елементи боље разлажу и постану доступни биљкама. На тај начин се доста смањује употреба ђубрива. Цена оваквог производа је доста висока али бих могли са правом да кажемо да се иплати уложити у такав производ. Уколико будете слушали о саставу овог производа, видећете да се често пута помиње састојак који се зове Леонадрдит, ако би покушали код нас да питате неког какав је то састојак, одговора нема. Нити је шта посебно речено о томе на интернету. Уколико потражите одговоре на Енглеском језику добијате овако објашњење: **Leonardite **is a soft waxy, black or brown, shiny, vitreous mineraloid that is easily soluble in alkaline solutions. It is an oxidation product of lignite,associated with near-surface mining. Да покушамо да преведемо: "Леонардит је мекан, воштан (мастан) црни или браон, сјајан, стаклен минералоид (минерал који се не кристалише) који се лако раствара у алкалним растворима, он је производ оксидације лигнита. Углавном повезан са површинским коповима." Ако је све ово истина, онда све што нам је потребно јесте лигнит и алкални раствор. Раствор нам је неопходан како би хуминску киселину ослободили и направили је доступну биљкама. Након мало истраживања нашли смо и рецепт како се то прави. У принципу хуминска киселина се налази у било ком угљу, не само у лигниту, тј леонардиту где је има чак 85% па се због тога вероватно овај минерал најчешће користи. Хајде да пробамо да сами ово направимо. У свету може да се купи Леонардит са 85% хуминске киселине. Да би сте је растворили потребан вам је Калијум хидроксид(КОH), код нас може да се купи на интернету и то по цени од 400 динара за један килограм. Хуминска киселина се раствара са 10% КОН. Што значи да нам на 100 грама леонаридта(85% Хуминске киселине, тј 85 грама) треба 8.5 грама КОН. Пошто ћемо направити 10% раствор, колико се иначе препоручује за биљке, потребно нам је 750 центилитара воде. У блендер ставите Леонардит, уколико је крупније гранулисан, прво га самељите у прах. у води растворите калијум хидроксид и додајте све то у блендер. сипајте по мало, јер ће реакција повећати температуру па треба лагано сипати воду док блендер ради. Све то добро измешајте и на крају преспите у неку пластичну или стаклену посуду. За сада нисмо нашли да се код нас продаје Леонардит, али засигурно уколико имате приступ лигниту или било ком угљу (не рачунамо ћумур) засигурно ћете наћи хуминске киселине у прашини која остаје након сакупљања. Истраживање које је рађено у Босни на природно-математичком унирверзитету говори у корист овога. Више информација можете сами потражити на интернету. Уколико сами правите овај производ прво га пробајте на мањој површини од неколико биљака и посматрајте резултате. Наравно овај производ треба растворити у води пре апликације и то фолијарно око 2-3 литра на 1000 литара воде или кроз систем за заливање 35-60 литара по хектару и то у неколико фаза први пут 20 литара и затим по пет литара сваких месец дана.
![](https://the-grid-user-content.s3-us-west-2.amazonaws.com/cf353db2-5499-4931-8621-68dbad3ba2c1.png)

## Љуске од јаја

Често пута бацамо љуске од јаја у канту за смеће не размишљајући да су оне заправо природно калцијумово ђубриво. Али није довољно само сакупити љуске и просути их око биљака, јер проћи ће дуго времена да биљке могу да усвоје тај калцијум. Да би се то десило потребно је да их микроорганизми разграде и претворе у стање које је биљке могу да користе. Уколико у блендеру самељете љуске и претворите у прах убрзаћете тај процес, ако тај прах додате у глистењак или компост па затим то разбацате по њиви након неког времена, биљке ће много брже бити у могућности да усвајају такав калцијум. Вероватно је ово већ донекле познато, и не треба нешто посебно о томе причати. Међутим преставићемо вам једну другачију методу, која долази из Кореје, која је потпуно природна и даје одличне резултате у снабдевању биљака калцијумом. Предност је и то што прављење производа траје доста краће, свега 10 дана, веома се лако прави и веома је концентрисано. Овај производ се у свету већ дуго користи и зове се **W**ater-soluble **Ca**lcium или скраћено **WCA**. Грубо би превели на Српски "Водени раствор калцијума". Намерно смо навели назив на енглеском, за оне људе који желе да се детаљније упознају са овим препаратом и потрже још одговора на интернету. Па да почнемо... Потребно је да сакупите што више љуски од јаја и да их уситните на мале комадиће. На шпорет ставите највећи тигањ који имате и убаците измрвљене љуске. Све време мешајте док љуске не поприме браон боју. ![](https://the-grid-user-content.s3-us-west-2.amazonaws.com/a6764b74-07fa-441b-a6c5-e4adf618b21d.png)

У процесу печења појављаће се танке мембране које се налазе са унутрашње стране љуске, њих је потребно одвојити. Укулико напољу припремате љуске једноставно са неким картоном машите изнад тигања и оне ће почети да испадају, уколико то радите у кући саветујемо вам да на кратко изнесете тигањ напоље и вршите процес издвајања. Када су љуске печене убаците их у једну мало већу теглу. Сада вам треба сирће, јабуково или од пиринџа. Јабуково је мало јефтиније код нас, али ако немате ни једно од ових или вам се чини да је скупо, може и најефтиније које вам је доступно. Међутим јабуково сирће има јако позитиван учинак на биљке. У теглу са љускама додајте 10 пута више сирћета. Не по грамажи вић колико места у тегли заузимају љуске. Одокативно извршите мерење. Као што можете да видите на слици сирће ће изазвати реакцију и почеће да излазе мехурићи из љуски. ![](https://the-grid-user-content.s3-us-west-2.amazonaws.com/bd111d21-c8e6-45ac-8570-c03fd8163b09.png)

Ако не приметите мехуриће или не видите да се љуске подижу по мало на површину, знак је да их нисте довољно испекли. Теглу затворите неком салветом, како би ваздух могао да излази и оставите је на собној температури око 10 дана. Реакција ће увелико бити готова и то је знак да је препарат спреман. Процедите течност у чисту пластичну или стаклену боцу. Скалдиштите на собној температури. Ђубриво можете користи дуги низ година без преблема. ![](https://the-grid-user-content.s3-us-west-2.amazonaws.com/0286cb99-ea9a-4a2e-82ec-be2064c2a58c.png)

Ово је потпуно природан производ који благо делује на ваше биљке. Можете га наносити фолијарно када год пожелите и мешајте са свим осталим препаратима осим са хуминском киселином. Хуминска киселина реагује на калцијум а поготово на калцијум нитрат. У наставку текста ћемо мешати овај препарат са другим и на тај начин добити комплексана органска ђубрива. Један литар овог препарата се раствара на 1000 литара воде.